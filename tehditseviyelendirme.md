## Tehdit Seviyelendirme
Hazırlık yaparken dikkat edeceğimiz önemli noktalardan birisi de karşılaşabileceği tehditlerin tespit edilmesi ve önceliklendirilmesidir.
Örneğin Marmara Bölgesi gibi birinci dereceden deprem bölgesinde yaşayan birisi için deprem en yüksek öncelikli tehdit iken, Karaman gibi beşinci seviye deprem bölgesinde yaşayan birisi için en son hazırlık yapılacak konudur.

Türkiye geneli için yapmış olduğumuz çalışma (etrafımızdaki hazırlıkçıların oylaması :)) ile hazırlık yapılması gereken tehditler ve öncelikleri aşağıdaki gibidir:
1. Savaş / İç Savaş
2. Deprem
3. İşsiz kalmak / yüksek enflasyon / ciddi maddi sorunlar
4. Uzun süreli elektrik kesintileri
5. Medikal hizmetlere erişim sıkıntıları
6. Su / Gıda kıtlığı
7. Kimyasal / Biyolojik / Radyoaktif saldırı
8. Yangın
9. Sel / Toprak kayması vb. çoğrafi afetler
10. Yaralanmak / Kaza vb durumlar
11. Hırsızlık / Gasp / Yaşamı tehdit eden saldırılar
12. Yakınlarınız ile iletişim kuramamak.
13. Kaybolmak / Yerleşim yerlerinden uzakta kalmak.

* Bu tehditleri herkesin kişisel olarak karşılaşma sıklığına ve kendi kişisel yetenek ve imkanlarınıza göre önceliklendirmesi gereklidir.
* Bu seviyelendirmede birbiri ile çakışan, zincirleme olarak ortaya çıkan durumlar da ayrı başlıklar altında listelenmektedir.
Örneğin tıp eğitimi almış birisi için medikal hizmetlere / ekipmanlara erişim çok büyük sorun olmazken, diğer kişiler için ilk yardım en öncelikli konudur.
Yine kırsal alanda yaşayanlar için yaralanma / kaza gibi durumlar oldukça büyük bir tehdit olurken, yerleşim yerleri yakındakiler için aynı oradan büyük bir tehdit değildir.
* Hazırlıkları ve temin edilecek / öğrenilecek konuları da bu tehdit önceliklendirmesine göre yapmak gerekecektir.
* Kendi seviyelendirmenizi yaparken geçmişte yaşanan, olaylardan, mevcut rahatsızlık hissettiğiniz durumları ve coğrafi olarak yaşanması olası olayların listesini çıkartmanız faydalı olacaktır.
* Kişisel tehdit listenizi oluşturduktan sonra bunlarla ilgili alacaklarınızı tespit etmeniz ve bir hazırlıkçılık bütçesi oluşturmanız gereklidir.
* Ekipmanlarınızı bu tehditlerde nasıl kullanacağınızı planlamanız ve kullanım yöntemlerini öğrenmeniz, buna göre gruplanarak ulaşabileceğiniz durumda saklamanız doğru olacaktır.
